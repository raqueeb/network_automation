বইটাকে কিভাবে সাজিয়েছি?

    Simplicity boils down to two things: Identify the essential, and eliminate the rest.  
    
    – Leo Babauta

১. শুরুতে প্রাথমিক 'বিল্ডিং ব্লক', অটোমেশন কেন লাগছে? আর এই অটোমেশন কিভাবে আমাদের জীবনের সবকিছুর ভেতরে ঢুকে যাচ্ছে। 
২. নেটওয়ার্ক ইন্ডাস্ট্রির কিছু ইমার্জিং ট্রেন্ড, সফটওয়্যার কিভাবে নেটওয়ার্কে ঢুকে গিয়েছে? কেন আমরা নেটওয়ার্কের ম্যানেজমেন্ট এর সফটওয়্যারকে আলাদা করে ভাবতে পারছি না।
৩. অটোমেশন ল্যাঙ্গুয়েজ হিসেবে পাইথনের নেটওয়ার্ক স্পেসিফিক কিছু ধারণা, একজন নেটওয়ার্ক ইঞ্জিনিয়ার কিভাবে পাইথন শুরু করতে পারেন।  যারা  কখনোই প্রোগ্রামেটিক্যালি নেটওয়ার্ক এ আমরা দেখিনি,  তারা কিভাবে নেটওয়ার্ককে প্রোগ্রাম করতে পারবে সেটাই শুরু করা হয়েছে পাইথন দিয়ে।
৪. পাইথন দিয়ে কিভাবে ডাটা এক্সেস করা যায়, ডাটাকে ম্যানিপুলেট করা যায় সেটার বেশ কিছু ধারনা দিয়েছি এই চ্যাপ্টারে।  একজন নেটওয়ার্কিং ইঞ্জিনিয়ার কিভাবে সুইচ রাউটার ফায়ারওয়াল সিঙ্গেল ইন্টারফেস থেকে প্রোগ্রামিং করবেন সেটার ধারণা এসেছে পাইথনের অনেক ওপেন সোর্স লাইব্রেরী দিয়ে। 
৫. সফটওয়্যার দিয়ে সরাসরি ডিভাইসগুলোর সাথে যোগাযোগ করার জন্য অ্যাপ্লিকেশন প্রোগ্রামিং ইন্টারফেস নিয়ে বেশ কিছু আলাপ হয়েছে। শুরুতে পোস্টম্যান দিয়ে কিছু কাজ করে দেখিয়েছি যে জিনিসটা এতো সমস্যার নয়।
৬. নেটওয়ার্ক ইঞ্জিনিয়ারদের ডাটা ফরম্যাট না বুঝলে বিপদ। সেকারণে ওয়াইএএমএল (YAML), এক্সএমএল (XML) এবং পাইথনের টেমপ্লেটিং ইঞ্জিন জিনজা২ নিয়ে উদাহরণ নিয়ে এসেছি।
৭. ডাটা মডেল আর্কিটেকচার না বুঝলে অটোমেশন আনা দুস্কর। সে জায়গায় ইয়াং ডাটা মডেলিং নিয়ে আলাপ করেছি। এই আলাপ বুঝে নেটওয়ার্ক ল্যাঙ্গুয়েজ অর্থাৎ নেটওয়ার্ক কনফিগারেশন (netconf), রেস্ট এপিআই কনফিগারেশন (restconf) নিয়ে ইয়াং স্যুটের ব্যবহার দেখিয়েছি। ইয়াং মডেলে রেস্টকন্ফ নিয়ে কিছু বাড়তি আলাপ দিয়েছি কারণ এটাই ভবিষ্যত।
৮. আমাদের কিছু 'ইউজড' কেস নিয়ে এসেছি আইএসপি/নেটওয়ার্ক ইন্ডাস্ট্রিকে ঘিরে।

        ক. নেটওয়ার্ক কনফিগারেশন ম্যানেজমেন্ট অটোমেশন (বেবিস্টেপস, যন্ত্রকে ঝামেলা দিয়ে কাজ করা)
        খ. পাইথন দিয়ে নেটওয়ার্কের কনফিগারেশন ব্যাকআপ (একটা বেসিক ধারণা দিয়ে শুরু করলাম)
        গ. নেটমিকো/ওয়াইএমএল দিয়ে কনফিগারেশন পুশ (কিছু পাইথন লাইব্রেরি দেখি)
        ঘ. মাইক্রোটিকের এপিআই দিয়ে খেলা (আমাদের প্রতিদিনের ডিভাইস এর এপিআই/সফটওয়্যার এর কাজ)
        ঙ. নেটওয়ার্ক অটোমেশনে অ্যান্সিবল (সেরা একটা অটোমেশন প্ল্যাটফর্ম নিয়ে গল্প, কয়েকটা উদাহরন)
        চ. অ্যান্সিবল দিয়ে সুইচ+রাউটারে কাজ (আমাদের আইএসপি/নেটওয়ার্ক লেভেলে অ্যান্সিবল কিভাবে কাজ করছে?)
        ছ. পাইএটিএস+জেনি এসএলএ/বিজিপি মনিটরিং (সিসকো কিভাবে এরকম একটা জিনিস বানালো?)
        ঝ. সল্টস্ট্যাক দিয়ে ফায়ারওয়াল ম্যানেজমেন্ট (আমার পছন্দের আরেকটা অটোমেশন প্ল্যাটফর্ম)

বইয়ের শেষে কিছু ভবিষ্যত আলোচনা, দ্বিতীয় বইয়ে কি আসতে পারে?

    ক. নেটওার্ক ফাংশন ভারচুয়ালাইজেশন (NFV) এবং SDN: NFV এবং SDN এর সাথে নেটওার্ক অটোমেশনের সম্পর্ক
    খ. CI/CD এবং নেটওয়ার্ক অটোমেশন: GitOps, GitLab, Docker এবং অন্যান্য CI/CD টুলসের সাথে নেটওার্ক অটোমেশন ইন্টিগ্রেশন
    গ. নেটওয়ার্ক অটোমেশনের ভবিষ্যৎ: AI এবং মেশিন লার্নিং এর প্রভাব
